<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="../styleOther_Page/styleFor_1.css">
    <style>
        body {
            background-color: azure;
        }
    </style>
</head>

<body>
    <h3>Кіріспе</h3>
    <p>Қазіргі уақытта адамдардың қимыл-қозғалыс белсенділік-терінің тапшылығы ең өзекті мәселелердің бірі болып
        табылады. Оған ғылым мен материалдық игіліктерді өндіру салаларындағы дамудың ықпал ететінін де атап өткен
        дұрыс. Ғылыми-техникалық прогрестің жетістіктері адамдардың тұрмыс-тіршіліктеріне қолайлы жағдай жасап, артық
        қимылсыз өзіне қолайлы жағдай жасайтындай дәрежеге жеткізді. Соның сал-дарынан адамзат баласына қажет
        қимыл-қозғалыс белсенділігіп төмендеп, тірек-қимыл аппараты, жүрек-қантамырлар, тыныс алу, эндокринді және
        асқорыту жүйелерінің қызметіндегі ауытқулар туындай бастады [1].</p>
    <p>Өскін ұрпақтың қимыл-қозғалыс белсенділігі жеткіліксіз-дігінің теріс салдары ерекше алаңдаушылық тудыратыны
        белгілі. Осы мәселені зерттеп жүрген ғылым саласының өкілдері былай дейді: орта мектеп пен жоғары оқу орындары
        студенттерінің қимыл-қозғалыс белсенділігінің көрсеткіштері биологиялық нормативтерге сәйкес келмейді, ал ол
        тәулігіне 14-19 мың қимыл-қозғалыс әрекеттерін (локомоция) құрауы керек. Білім алуға кететін уақыт бұл
        көрсеткішті 4-6 мың қозғалысқа дейін азайтады және жас ағзаның даму процесін қиындатады. Соның салдарынан
        қимыл-қозғалыстағы гиподинамия, қан айналымы және тыныс алу аппараттары механизмдері қызметінің бұзылады, тіпті
        ақыл-ой өнімділігі мен ағзаның қызмет ету деңгейінің төмендейді [2].</p>
    <p>Аталған мәселенің өзектілігін соңғы жылдары жүргізілген ғылыми зерттеулердің нәтижелері растады. Қазақстан
        Республикасының жоғары оқу орындарында білім алатын студенттердің денсаулықтары нашарлай түсуде. Әрине, олар
        арнайы медициналық топтарға бөлініп, оқу бағдарламасында көрсетілген дене жаттығуларын орындап, білім негіздерін
        игеруде және денсаулықтарын түзетуге талпыныстар жасауда. Деректерге сүйенетін болсақ, студенттерінің 15-20%
        арнайы медициналық топтарға жатады, 5-10% дене шынықтыру сабақтарынан босатылған. Мұндай мәселенің туындауына
        білім алушы жастардың өздерін «ауру жастар» қатарына қосып қоюлары, қимыл-қозғалыс белсенділігін қажетсінбеу
        себептері әсер етуі мүмкін [3-5].</p>
    <p>Аталған мәселені шешу үшін студенттермен жүргізілетін сабақтардың құрылымын қайта қарап, олардың қимыл-қозғалыс
        белсенділіктерін арттыру мәселелерін қолға алу керек және оған дене шынықтыру пәнінің бір тармағы болып
        табылатын сауықтыру гимнастикасының септігі зор.</p>
    <p>Сауықтыру гимнастикасы – бұл ішкі мүшелердің жұмыста-рын жақсартып қана қоймай, тірек-қимыл аппаратының қызметін
        қалпына келтіретін жаттығулар кешені. Ол кешендердің құрамына жалпы дамыту жаттығулары, арнайы жаттығулар,
        спорттық құралмен және құралсыз орындалатын жаттығулар, серуендеу, жүру мен жүгірулер жатады [6].</p>
    <p>Оқу-әдістемелік құралы 3 тараудан тұрады. Бірінші тарауда сабақты ұйымдастыру негіздері, сауықтыру
        гимнастикасының мақсат-міндеттері, студенттерді топтарға бөлу жолдары мазмұн-далған. Екінші тарауда сауықтыру
        гимнастикасынан сабақты ұйымдастыру және өткізу әдістемелері, студенттердің денсаулық-тарын диагностикалау
        тәсілдері сипатталса, үшінші тарауда ағзаны сауықтыратын жаттығулар кешені ұсынылған. Сонымен қатар, оқырманға
        қолайлы болу үшін жаттығуды орындау тәсілдері сурет түрінде ұсынылған, кесте түрінде берілген.</p>
    <p>Авторлардың еңбегі дене шынықтыру және спорт саласында қызмет ететін мамандардың өз жұмыстарын оңтайлы
        ұйымдасты-руларына көмекке келеді деген пікірдеміз. Оқу құралында осы салада көптеген жылдар қызмет еткен
        тәжірибелі мамандарды еңбектері мен ғылыми жетістіктері қолданылған.</p>
</body>

</html>