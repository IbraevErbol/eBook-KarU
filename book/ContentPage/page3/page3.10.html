<html><head><meta http-equiv="Content-Type" content="text/html; charset=utf-8" /><meta http-equiv="Content-Style-Type" content="text/css" /><meta name="generator" content="Aspose.Words for .NET 24.5.0" /><title></title><style type="text/css">body { font-family:'Times New Roman'; font-size:12pt }p { margin:0pt }table { margin-top:0pt; margin-bottom:0pt }.NormalWeb { margin-bottom:0pt; line-height:normal; font-family:'Times New Roman'; font-size:12pt }.a3 { margin-top:5pt; margin-bottom:5pt; line-height:normal; font-family:'Times New Roman'; font-size:12pt }.zagol-tabl-riss { margin-top:5pt; margin-bottom:5pt; line-height:normal; font-family:'Times New Roman'; font-size:12pt }span.Emphasis { font-style:italic; -aw-style-name:emphasis }span.Strong { font-weight:bold; -aw-style-name:strong }</style></head><body><div><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span class="Strong">3.10</span><span style="width:7.7pt; text-indent:0pt; font-weight:bold; display:inline-block; -aw-tabstop-align:left; -aw-tabstop-pos:49.65pt">&#xa0;</span><span class="Strong">Таңертеңгілік гимнастика және спорт түрлерінің сауықтыру шараларын ұйымдастырудағы маңызы</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span class="Strong">Таңертеңгілік гигиеналық гиманстика </span><span>(ТГГ) – дене шынықтыру құралдарының бірі болып табылады. Ол күш, иілгіштік, қимыл-қозғалыс үйлесімін дамытады, ішкі мүшелердің қызметін жақсартады, оң көңіл-күй қалыптастырады (әсіресе музыкалық әуенмен орындалатын гимнастикалық жаттығулар). ТГГ таңертеңгілік, шынығу жаттығуларымен үйлестіріп орындаған дұрыс (батпанмен орындалатын жаттығулар кешенін қолдануға болады). Алайда, жүрек-қантамырлары жүйесінде ауытқуы бар адамдарға батпанмен жасалатын жаттығуларды біртіндеп қосқандары дұрыс. </span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span class="Strong">Қозғалмалы ойындар және спорт ойындары </span><span class="Strong" style="font-weight:normal">денені дамыту, психологиялық-эмоциялық күйді қалпына келтіру, қимыл-қозғалыс үйлесімділігін жетілдірудің таптырмас құралы болып табылады. Дене шынықтыру сабақтарына түрлі ойындар қоса отырып, оң эмоцияға толы сәттерді ұлғайтуға болады. Ал ол сабақтары таза ауада, өзен-көлдер мен саябақтың ішінде өткізілетін болса, сабақтың тиімділігі одан сайын арта түседі.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span class="Strong">Жүру мен жүгірудің </span><span class="Strong" style="font-weight:normal">зат алмасу процесін реттеу, кардиореспираторлық жүйенің қызмет етуін оңтайландырудағы маңызы зор.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Жүруді дене жаттығуы ретінде қарастыратын болсақ, орталық жүйке жүйсінің қызметін жақсарту, жүрек-қантамырлар және тыныс алу жүйелерінің жұмысын ретке келтіруде таптырмас құрал болып табылады. Егер жүруді күнделікті әдетке (жағажаймен серуендеу, саябақтарда қыдыру) айналдыратын болсақ, оның ағзаны жаттықтырушы және аурудың алдын алушы әсері мол болады. Оң эмоциялар науқастың орталық жүйке жүйесіне жақсы әсер етеді. Жүрген кездегі тыныс алу бірқалыпты және терең болуы керек. Сонымен қатар, жүрген кезде әңгіме айту арқылы тыныс алу жүйесінің қызметін жақсартуға болады. Жүрген кезде мұрынмен тыныс алған дұрыс (әсіресе қыстың күнгі серуендерде). Жүру ұзақ – маңдайдан тер шығаратындай, бірақ адамды қажытатындай болмауы керек.</span><span style="-aw-import:spaces">&#xa0; </span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span class="Strong">Жүгіру – </span><span class="Strong" style="font-weight:normal">жүрумен салыстырғанда бұлшықеттерді, ағза мүшелерін белсенуге шақыратын дене жаттығуы. Ол төзімдікті дамытады. Әсіресе жүрек-қантамырлары аурулары мен семіздіктің алдын алуға пайдасы зор. Жүгіруді жүру және тыныс алу жаттығуларымен үйлестіру арқылы қолдану керек. Жүру мен жүгірумен күндіз немесе кешке шұғылдануға болады, сондай-ақ сабақтың негізгі және қорытынды бөлімдерінде қолданған дұрыс.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Жүру мен жүгіруді кезектестіру арқылы аптасына 3-4 рет шұғылдану (35-40 минут), өз бетімен шұғылданудың (ТГГ, серуендеу, мөлшерленген жүру, шаңғымен серуендеу, велосипед тебу) пайдасы зор екендігін студенттерге әр сабақ сайын айтып отырған дұрыс.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Алғашқы 2-3 аптадағы жүру мен жүгірудің пайыздық көрсеткіші 3:1 құрайды. Ағза жүктемеге бейімделе бастаған соң жүруді біртіндеп азайтып, жүгіру уақыты ұлғайтыла бастайды. Содан кейін тыныс алу жаттығулары қосыла бастайды да, ағзада оң өзгерістер байқала бастаған соң барып жүгіру қарқыны ұлғайтылады (бірақ жүректің соғу жиілігі минутына 130-145 соққыдан аспағаны дұрыс). </span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Жүру мен жүгіруді үйлестіре қолданудың ағзаны шыңдаудағы маңызы зор. Жүрек-қантамырлары, тыныс алу және эндокриді жүйелері ауыратындарға бұл тәсілдің тиімділігі уақытпен және іс жүзінде дәлелденген. </span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span class="Strong">Велосипед тебу </span><span class="Strong" style="font-weight:normal">зат алмасу процесін күшейтеді, кардиореспираторлық жүйені жаттықтырады. Ағзадағы зат алмасу процесі бұзылғанда және аяқ буындары жарақатталған кезде (бұлшықеттерді шыңдау, буынның қозғалмалылығын арттыру мақсатында) велосипедпен серуендеуді қолдану ұсынылады. Жылдың қыс мезгілдерінде велосипедті велотренажермен ауыстыруға болады.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span class="Strong">Коньки тебуді </span><span class="Strong" style="font-weight:normal">жүрек-қантамырлары ауруларында, өкпенің қабынуы, зат алмасудың бұзылуынан соң ағзаны қалпына келтіру, денсаулықты нығайту және жүректі жаттықтыру үшін қолданады. Таза ауада коньки тебудің ағзаны шынықтырушы әсері мол. Бұл спорт түрімен шұғылданған кезде мұрын арқылы тыныс алып, киіну үлгісінің ауарайына сәйкес келуін ескеру керек.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span class="Strong">Жүзу – </span><span class="Strong" style="font-weight:normal">ағзаны жаттықтырушы және шыңдаушы құрал деуге болатын жаттығу түрі. Жүзуді жоғарыда аталған басқа да белсенді іс-шаралармен үйлестіретін болсақ, ағзаны жылдам сауықтыруға болады. Жүзу жүрек-қантамырлары жұмысы мен зат алмасу үдерісін күшейтеді. Сондай-ақ омыртқа жотасы зақымдалған кезде буындарда пайда болатын ауырсыну сезімін жоюға ықпал етеді, буынның қозғалмалылығын арттырады. Дегенмен жүрек, өкпе аурулары, құлаққа суық тию аурулары кезінде, әсіресе күз және қыс айларында мұқият болған дұрыс. Себебі суық тиіп, ауруды одан сайын ушығып кетуі мүмкін. </span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Студенттерге берілетін дене жүктемелерін ағзаны шынықтыратын шаралармен үйлестірген дұрыс. Ондай сабақтар ағзаны жалпы жаттықтырып қанай қоймай, жұмыс істеу қабілетін арттырады, зат алмасу процесін белсендендіреді, суық тию ауруларының алдын алады. </span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Арнайы медициналық топ студенттерінің қимыл-қозғалыс белсенділігін орындаудан бас тартуы, олардың денсаулықтарына орасан зиян тигізуі мүмкін. Соның салдарынан дененің сауығуы тежеледі, дене жүктемесіне бейімделуі нашарлайды, метаболизм төмендейді. Дене белсенділігімен жүйелі шұғылданғанда ғана (аптасына 3-5 рет 35-40 минуттан) дене шынықтыру оң нәтиже береді, науқастың ағзасын емдейді, сауықтырады.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Бұлшықет жұмысы кезінде қанайналым жақсарады және тіндегі метаболзм жақсарады. Зерттеу жұмыстары көрсеткендей, тыныштық жағдайында қанның 25-40% «қоймада» (бауыр, көкбауыр, тері қабатында) сақталады, капиллярлардың 50% жуығы қызмет етпейді, өкпедегі альвеолалардың желденуі төмендейді. Ал дене жаттығуларымен шұғылданған кезде «қоймадағы» қанның ағуы ұлғаяды және зат алмасу үдерісіне белсенді қатысады. Егер адам денесінің 44% салмағын бұлшықет тіндері құрайтынын ескеретін болсақ, бұлшықет жұмысының қанайналым мен зат алмасу үдерісіндегі маңызын атап өтуге болады. </span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Ағзаның дене жүктемесіне деген реакциясы әртүрлі. Оған адамның денсаулық жағдайы, жасерекшелігі, жынысы, жыл мезгілі (биоырғақ) және т.б. факторлар әсер етеді. Дегенмен, дене жүктемелерінің</span><span style="-aw-import:spaces">&#xa0; </span><span>адам ағзасына оң әсер ететінін тәжірибе дәлелдеген.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Оңтайлы дене жүктемелері (оқу-жаттығу сабақтары) ұйқы, жұмыс істеу қабілетін реттейді.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><a name="delicate_health_5"></a><span>Дене шынықтыру оқытушысы (нұсқаушы) арнайы медициналық топ студенттерінің дене жүктемесіне бейімделу қабілеттері төмен екенін естен шығармағаны дұрыс. Және ол жүктемелер әлеуетін сәйкес келмесе, ол адамның денсаулығына едәуір нұқсан келтіруі мүмкін, яғни дене шынықтыру жаттығулары пайда емес, зиян келтірген болып саналады. Оқу-жаттығу сабақтарына күшеніп және зорығып орындалатын, ауырлық көтеруді қажет ететін жаттығулар қосуға болмайды. Ал жүйелі, оңтайлы берілген жүктеме бұрын жоғалтып алған қызметтерді қалпына келтіреді. </span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Студент ағзасының қызмет ету деңгейі мен арудың дәрежесіне қарай, алғашқы жүктемелерді төмен және орташа қарқынмен орындауы керек. Жүрек-қантамырлар жүйесінің жүктемеге деген жауап-реакциясын ескере отырып, жүктемені біртіндеп арттырады.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Жүрек-қантамырлар және тірек-қимыл аппараты аурулары кезіндегі ұсынылатын жаттығулар мыналар: гимнастикалық таяқшамен және гимнастикалық қабырға жанында орындалатын жаттығулар, гидрокинезотерапия, доппен орындалатын жаттығулар.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Дене шынықтыру оқытушысының арнайы білімі, дайындық деңгейі, патология негіздері және дене жаттығуларының ауру ағзаға тигізетін әсері туралы білімі болуы керек. Ол дәрігер берген нұсқауларды мүлтіксіз орындап, дене жүктемелерін мөлшерлей білуі керек. Оның міндеті – шұғылданушының жағдайын үнемі қадағаау (жүректің соғу жиілігін, тыныс алу жиілігін, қажудың пайда болу белгілерін). </span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Топтағы студенттердің ауру түрлері әртүрлі болған жағдайда жүктемені реттеуде бірқатар қиындықтар туындайды. Сондықтан оларды ағын топтарға бөліп, әрқайсысымен дербес жұмыс жүргізгені дұрыс.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Сабақтың моторлық тығыздығын (қимыл-қозғалыс белсенділігінің деңгейін) хронометраж арқылы анықтайды. Ол үшін секундөлеуішпен студенттің дене жаттығуына орындауға жұмсаған нақты уақыты есепке алынады. Ол уақыттардың жиынтығы арқылы сабақтың моторлық тығыздығы анықталады. Мысалы, 45 минут сабақтың 35 минуты дене жаттығуларын орындауға кеткен болса, онда сабақтың моторлық тығыздығы 77,7 пайызды құрайды және оны есептеп шығару формуласы мынадай болады:</span></p><p class="a3" style="margin-top:0pt; margin-bottom:0pt; text-indent:22.7pt; text-align:center; font-size:11pt"><img src="images/Aspose.Words.4cde4c7a-a298-4b20-ab76-a2745b6bfce2.001.png" width="106" height="30" alt="" style="-aw-left-pos:0pt; -aw-rel-hpos:column; -aw-rel-vpos:paragraph; -aw-top-pos:0pt; -aw-wrap-type:inline" /></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Қалған уақыт жаттығуды көрсетуге, түсіндіруге және демалысқа жұмсалған болып есептеледі. Осы жерде айта кететін бір жайт, сабақтың моторлық тығыздығының 60% болуы – әдістемелік тұрғыдан дұрыс ұйымдастырылған сабақ деуге болады.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Жүктеменің көлемін және ағзаның белгілі бір жаттығуларға бейімделе алуын жүректің соғу жиілігін тамырды басып анықтайды және сол арқылы сабақтың «физиологиялық қисығы» есептеледі. Ол үшін сабақ басталғанға дейін, басталған кезде және сабақтың соңында тамырдың соғу жиілігін 15 секунд бойы өлшейді. Алынған мәліметтер негізінде жүрек-қантамырлар жүйесінің дене жүктемесіне деген жауап реакциясы арқылы сабақтың физиологиялық мәнін сипаттайды.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Арнайы медициналық топ студенттерімен сабақ өткізген кезде дәрігерлік бақылаудың болуы маңызды. Студенттер өзін-өзі</span><span style="-aw-import:spaces">&#xa0; </span><span>бағалау бойынша күнделік жүргізіп, ал оқытушы оның тамыр соғысы, тыныс алу жиілігін қадағалайды. Ол үшін кестеде ұсынылып отырған «Қажудың сыртқы белгілері», «Өзін-өзі бағалау күнделігі», «Шынығу үдерісін бағалау күнделігі» атты ақпараттармен танысу керек.</span></p><p class="zagol-tabl-riss" style="margin-top:0pt; margin-bottom:0pt; text-indent:22.7pt; text-align:right; font-size:11pt"><span>4-кесте</span></p><p class="zagol-tabl-riss" style="margin-top:0pt; margin-bottom:0pt; text-indent:22.7pt; text-align:right; font-size:11pt"><span style="-aw-import:ignore">&#xa0;</span></p><p class="zagol-tabl-riss" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Қажудың сыртқы белгілері (қалжырау)</span></p><p class="zagol-tabl-riss" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span style="-aw-import:ignore">&#xa0;</span></p><table cellspacing="0" cellpadding="0" style="border:0.75pt solid #000000; -aw-border:0.5pt single; -aw-border-insideh:0.5pt single #000000; -aw-border-insidev:0.5pt single #000000; border-collapse:collapse"><tr><td style="width:143.45pt; border-right-style:solid; border-right-width:0.75pt; border-bottom-style:solid; border-bottom-width:0.75pt; padding-right:5.03pt; padding-left:5.03pt; vertical-align:top; -aw-border-bottom:0.5pt single; -aw-border-right:0.5pt single"><p style="text-align:center; font-size:10pt"><span>Белгілері</span></p></td><td style="width:313.5pt; border-left-style:solid; border-left-width:0.75pt; border-bottom-style:solid; border-bottom-width:0.75pt; padding-right:5.03pt; padding-left:5.03pt; vertical-align:top; -aw-border-bottom:0.5pt single; -aw-border-left:0.5pt single"><p style="text-align:center; font-size:10pt"><span>Байқалуы</span></p></td></tr><tr><td style="width:143.45pt; border-top-style:solid; border-top-width:0.75pt; border-right-style:solid; border-right-width:0.75pt; border-bottom-style:solid; border-bottom-width:0.75pt; padding-right:5.03pt; padding-left:5.03pt; vertical-align:top; -aw-border-bottom:0.5pt single; -aw-border-right:0.5pt single; -aw-border-top:0.5pt single"><p style="font-size:10pt"><span>Терінің түсі</span></p></td><td style="width:313.5pt; border-top-style:solid; border-top-width:0.75pt; border-left-style:solid; border-left-width:0.75pt; border-bottom-style:solid; border-bottom-width:0.75pt; padding-right:5.03pt; padding-left:5.03pt; vertical-align:top; -aw-border-bottom:0.5pt single; -aw-border-left:0.5pt single; -aw-border-top:0.5pt single"><p style="font-size:10pt"><span>Қызару немесе бозару</span></p></td></tr><tr><td style="width:143.45pt; border-top-style:solid; border-top-width:0.75pt; border-right-style:solid; border-right-width:0.75pt; border-bottom-style:solid; border-bottom-width:0.75pt; padding-right:5.03pt; padding-left:5.03pt; vertical-align:top; -aw-border-bottom:0.5pt single; -aw-border-right:0.5pt single; -aw-border-top:0.5pt single"><p style="font-size:10pt"><span>Тершеңдік</span></p></td><td style="width:313.5pt; border-top-style:solid; border-top-width:0.75pt; border-left-style:solid; border-left-width:0.75pt; border-bottom-style:solid; border-bottom-width:0.75pt; padding-right:5.03pt; padding-left:5.03pt; vertical-align:top; -aw-border-bottom:0.5pt single; -aw-border-left:0.5pt single; -aw-border-top:0.5pt single"><p style="font-size:10pt"><span>Көп терлеу, шамадан тыс терлеу</span></p></td></tr><tr><td style="width:143.45pt; border-top-style:solid; border-top-width:0.75pt; border-right-style:solid; border-right-width:0.75pt; border-bottom-style:solid; border-bottom-width:0.75pt; padding-right:5.03pt; padding-left:5.03pt; vertical-align:top; -aw-border-bottom:0.5pt single; -aw-border-right:0.5pt single; -aw-border-top:0.5pt single"><p style="font-size:10pt"><span>Қимыл-қозғалыс үйлесімі</span></p></td><td style="width:313.5pt; border-top-style:solid; border-top-width:0.75pt; border-left-style:solid; border-left-width:0.75pt; border-bottom-style:solid; border-bottom-width:0.75pt; padding-right:5.03pt; padding-left:5.03pt; vertical-align:top; -aw-border-bottom:0.5pt single; -aw-border-left:0.5pt single; -aw-border-top:0.5pt single"><p style="font-size:10pt"><span>Гимнастикалық және басқа да жаттығуларды орындаған кезде үйлесімділіктің бұзылуы</span></p></td></tr><tr><td style="width:143.45pt; border-top-style:solid; border-top-width:0.75pt; border-right-style:solid; border-right-width:0.75pt; border-bottom-style:solid; border-bottom-width:0.75pt; padding-right:5.03pt; padding-left:5.03pt; vertical-align:top; -aw-border-bottom:0.5pt single; -aw-border-right:0.5pt single; -aw-border-top:0.5pt single"><p style="font-size:10pt"><span>Назар салу қабілеті</span></p></td><td style="width:313.5pt; border-top-style:solid; border-top-width:0.75pt; border-left-style:solid; border-left-width:0.75pt; border-bottom-style:solid; border-bottom-width:0.75pt; padding-right:5.03pt; padding-left:5.03pt; vertical-align:top; -aw-border-bottom:0.5pt single; -aw-border-left:0.5pt single; -aw-border-top:0.5pt single"><p style="font-size:10pt"><span>Қызығушылықтың болмауы, ойдың басқаға бөлінуі, ақпаратты қабылдай алмауы, бұйрықтарды орындамауы және т.с.с.</span></p></td></tr><tr><td style="width:143.45pt; border-top-style:solid; border-top-width:0.75pt; border-right-style:solid; border-right-width:0.75pt; border-bottom-style:solid; border-bottom-width:0.75pt; padding-right:5.03pt; padding-left:5.03pt; vertical-align:top; -aw-border-bottom:0.5pt single; -aw-border-right:0.5pt single; -aw-border-top:0.5pt single"><p style="font-size:10pt"><span>Тыныс алуы</span></p></td><td style="width:313.5pt; border-top-style:solid; border-top-width:0.75pt; border-left-style:solid; border-left-width:0.75pt; border-bottom-style:solid; border-bottom-width:0.75pt; padding-right:5.03pt; padding-left:5.03pt; vertical-align:top; -aw-border-bottom:0.5pt single; -aw-border-left:0.5pt single; -aw-border-top:0.5pt single"><p style="font-size:10pt"><span>Жиілеген, біркелкі емес тыныс алу, алқыну, ауызбен көп тыныс алу</span></p></td></tr><tr><td style="width:143.45pt; border-top-style:solid; border-top-width:0.75pt; border-right-style:solid; border-right-width:0.75pt; padding-right:5.03pt; padding-left:5.03pt; vertical-align:top; -aw-border-right:0.5pt single; -aw-border-top:0.5pt single"><p style="font-size:10pt"><span>Өзін сезінуі</span></p></td><td style="width:313.5pt; border-top-style:solid; border-top-width:0.75pt; border-left-style:solid; border-left-width:0.75pt; padding-right:5.03pt; padding-left:5.03pt; vertical-align:top; -aw-border-left:0.5pt single; -aw-border-top:0.5pt single"><p style="font-size:10pt"><span>Нашар сезіну, шұғылдануға құлқының болмауы</span></p></td></tr></table><p class="zagol-tabl-riss" style="margin-top:0pt; margin-bottom:0pt"><span style="-aw-import:ignore">&#xa0;</span></p><p class="zagol-tabl-riss" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span class="Emphasis">Тест нәтижелерін жобалап бағалау.</span><span class="Emphasis" style="font-style:normal"> Әр бағанның үстінде жақша ішінде әр жас аралығындағы әйелдер мен еркектердің орташа дене қабілеттеріне сәйкес келетін ЖСЖ көрсетілген. Егер жүктеме кезінде зерттелушінің жүрегінің соғу жиілігі жақша ішінде көрсетілген көлемнен минутына 10 соққыдан айырмашылықта болмаса, онда дене жағдайы жақсы деп бағалауға болады. Ал жүректің соғу жиілігі ол көрсеткіштен 10 соққыға төмен болса, орташадан жоғары; минутына 10 соққыдан жоғары болса – дене дайындығы төмен деуге болады.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Степ-тест кезінде уақыт бірлігінде орындалған жұмыстан нақты мәлімет алу үшін, зерттелушінің дене салмағын, баспалдақтың биіктігі және сол уақыт ішінде көтерілу саны мына формула бойынша анықталады:</span></p><p class="a3" style="margin-top:0pt; margin-bottom:0pt; text-indent:22.7pt; text-align:center; font-size:11pt"><span class="Strong">W = В×Н×Т×1,33</span><span>,</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>ондағы W – жүктеме (кг/мин), В – келімен есептелген дене салмағы, Н </span><span style="-aw-import:spaces">&#xa0;</span><span>– метрмен өлшенген баспалдақ биіктігі, Т – 1 минут ішіндегі көтерілу саны, 1,33 – көтерілуге жұмсалатын шығынның (баспалдақтан түсуге жұмсалатын уақыт) 1/3 құрайтын түзету коэффициенті.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Сонымен қатар, емдік гимнастиканы қолдануды негіздейтін және арнайы жаттығулардың мөлшерін анықтайтын арнайы жұмыстық сынымалар да қолданылады.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Арнайы жұмыстық сынамаға мыналар жатады:</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>- дене жүктемесі қатаң шектелген емдік гимнастиканың стандартты кешендері. Оны жүрек-қантамырлар жүйесі ауыратын науқастар (жүрек талмасы, қанайналым жетіспеушілігі) орындайды;</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>- өкпесі өткір және созылмалы аурумен ауыратын науқастардың сыртқы тыныс алу аппаратының қызметін тексеруге арналған спирографиялық және пневмотахометрлік сынамалар;</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>- вегетативті жүйке жүйесін зерттеуге арналған ортостатикалық және клиностатикалық сынамалар;</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>- тірек-қимыл аппараты аурулары кезінде буынның қозғалалылығы мен бұлшықет күшінің өзгеру дәрежесін анықтауға арналған сынама.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Емдік гимнастиканың сдандартты</span><span style="-aw-import:spaces">&#xa0; </span><span>сынама-кешендері төмендегідей үлгіде бағаланады:</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>а) ЖҚ ꞊ макс. ЖСЖ – тыныштық күйіндегі ЖСЖ формуласымен анықталатын жүрек қорын (ЖҚ) пайдалану дәрежесі бойынша. Одағы науқастарға арналған макс. ЖСЖ ꞊190 – жасы;</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>б) артриялық қысымы (АҚ) бойынша (систолалық АҚ және тамыр соғудың төмендеуі болмауы керек);</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>в) электрокардиограмманың (ЭКГ) жүктеме кезіндегі динамикасы бойынша.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Жүктеме кезінде ЭКГ болатын ауытқуларды бағалаған кезде ST сегментінің ойысуына және ырғақтың бұзылуы мен өткізгіштігіне баса назар аударылады. ST сегментінің ишемиялық ойысуы 2мм және одан жоғары болған жағдайда (стенокардия талмасы болмаған жағдайдың өзінде) жүктемені дереу тоқтату керек.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Арнайы медициналық топ студенттерімен өткізілетін сабақтарда қолданылатын дене шынықтыру құралдары, негізгі топпен салыстырғанда әдістемесімен ғана ерекшеленеді: уақыт айырмашылығы, жаттығудың орындалу қарқыны мен қимыл-қозғалыс амплитудасы, қазықтықтың ұзақтығы және т.с.с. Бұл жердегі негізгі құрал – мөлшерленген дене жаттығулары.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span style="font-weight:bold; -aw-import:ignore">&#xa0;</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span style="font-weight:bold">Жүрек-қантамырлар жүйесінің аурулары</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Жүрек-қантамырлары ауыратын студенттер сабақты топ болып, реті келсе таза ауада шұғылданады. Яғни, олардың дене шынықтыру сабақтары шынығумен оңтайландырылғаны дұрыс. Сабақта жүру, жүгіру, шаңғы тебу секілді циклді қимылдар және тыныс алу жаттығулары басымдыққа ие</span><span style="-aw-import:spaces">&#xa0; </span><span>болуы керек. Жылдың қыс мезгілдерінде студенттер мұрын арқылы тыныс алулары керек. Ондай жаттығулар оқу құралында берілген. Оларға тыныс алуды тежеу, күшену секілді жаттығулар жасауға болмайды.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Сабақ кезінде студенттердің жүрек соғуы, тері қабатының түсі, жалпы жағдайын бақылап отыру керек. Жүрек-қантамырлары жүйесі ауыратындарға таңертеңгілік гимнастика мен шынығу жаттығуларының маңызы зор. Күз және көктем мезгілдерінде қосымша дәрумендер ішу керек (әсіресе С және Е) дәумендерін).</span><a name="delicate_health_8"></a></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span style="-aw-import:ignore">&#xa0;</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span style="font-weight:bold">Тыныс алу мүшелерінің аурулары</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Сабақ топтық үлгіде және таза ауада өткізілуі керек. Күн суық немесе желді болған уақыттарда сабақ жақсы желдендірілген спортзалда өткізіледі. Реті келсе оқу-жаттығу сабақтары өтетін орынды кварцпен сәулелендіріп алған да дұрыс. </span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Сабақтың жоспарына жүру, мөлшерленген жүгіру, түрлі эстафеталар, нығыздалған доп және гимнастикалық таяқпен өткізілетін жаттығулар, шаңғы тебу жаттығулары енгізіледі. Күн суық болса сабақты далада емес, спорт залда өткізген дұрыс (әсіресе бронхылы астмасы барларға). Сабақ өткізілген кезде ырғақпен тыныс алу, оның ішінде дем шығарып орындалатын жаттығуларға басымдық беріледі.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span style="font-weight:bold; -aw-import:ignore">&#xa0;</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span style="font-weight:bold">Дене бітімі қызметінің бұзылуы және сколиоз</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Дене бітімі қызметінің бұзылуы – бұл бұлшықет балансының бұзылуы дегенді білдіреді. Ол тірек-қимыл аппараты қызметінің бұзуылуымен (бұлшықет және буындардың әлсіреуі, омыртқа дискілері арасындағы кеміктің мүжілуі және т.б). Дене бітімінің бұзылуы салдарынан омыртқа жотасының физиологиялық қисығы аязаяды немесе ұлғаяды (ол туралы мәліметтер «Қалыпты дене бітімінің белгілері» атты бөлімде мазмұндалған).</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span style="font-weight:bold; font-style:italic">Қалыпты дене бітімінің белгілерін </span><span>омыртқаның қисаю дәрежесі бойынша анықтайды.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Сколиоз түрлері: оң жаққа қисайған, сол жаққа қисайған, S тәрізді қисайған.. </span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Дене бітімінде туындауы мүмкін ақаулардың алдын алу және қалпына келтіру үшін қысқа мерзімді жаттығуларды (ТГГ, резеңке тарту, еденде жатып батпан көтеру, жүзу, гимнастикалық қабырғада орындалатын арнайы жаттығулар) күнделікті орындау керек. Түрегеп тұрып батпан көтеру, секіру және қарғу жаттығуларын жасауға болмайды. Оқу-жаттығу сабақтарына қозғалмалы ойындар, тыныс алу және жалпы дамыту жаттығулары енгізіледі.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Жүзу және гидрокинезиология сабақтарына ерекше мән беру керек. Аптасына 3-5 рет жүзумен шұғылдану арқылы дене бітімінде туындаған ақауларды түзетуге болады.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Сколиоз – омыртқа жотасында болатын ауру түрі және ол омыртқаның қисаю дәрежесімен анықталады. Омыртөаның қисаюы салдарынан ішкі мүшелердің қызметі қиындайды. Ал дене шынықтыру сабақтарының басты мақсаты – омыртқаның одан әрі қисаюын тоқтату.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Сколиоздың дәрежесіне қарай жүру, жүгіру, жүрелей жүру, жалпы дамыту және тыныс алу жаттығулары қолданылады. Батпан, нығыздалған доптармен орындалатын жаттығулар еденде жатып жасалуы тиіс. Брасс тәсілімен жүзу, гимнастикалық таяқшамен орындалатын жаттығулар, керілу-созылу жаттығулары омыртқа бұлшықеттерін жақсы жаттықтырады. Сабаққа тепе-теңдік сақтау, қимыл-қозғалыс үйлесімділігін шыңдау секілді жаттығулар қосылады. Нәтижесінде ауруды жеңіп, бұлшықет ассиметриясының алдын алуға болады.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span style="font-weight:bold; -aw-import:ignore">&#xa0;</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span style="font-weight:bold">Асқорыту мүшелерінің аурулары</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Жастар арасында гиперацидті гастрит, асқазан жарасы және ұлтабардың ауруы мен өт жолдарының дискинезиясы (әсіресе әйелдерде) жиі кездеседі.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Сонымен қатар, асқазанның төмен түсуі жиі кездеседі. Дене жаттығуларының асқорыту жолдарына әсер әртүрлі: жеңіл жүктемелер ынталандырса, қарқынды бұлшықет жұмысы асқазан-ішек жолдарының ауруын асқындырып жіберуі мүмкін. </span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Дегенмен, дене жаттығулары асқазан мен ұлтабардың қызметіне оң әсер ететіндігі ғылыми жұмыстармен дәлелденген. Сонымен қатар, тіндердегі биохимиялық үдерістердің жақсаруына да оң әсер етеді.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span style="font-weight:bold; -aw-import:ignore">&#xa0;</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span style="font-weight:bold">Тыныс алу мүшелерінің аурулары</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Диагноз: пневмония</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Өткір пневмония кезінде тыныс алу гимнастикасы және арқада жатып орындалатын кәдімгі жалпы дамыту жаттығулары түрлі бұлшықет топтарын жаттықтырады, көкірек қуысының қозғалмалылығын арттырады.</span></p><p class="a3" style="margin-top:0pt; margin-bottom:0pt; text-indent:22.7pt; text-align:justify; font-size:11pt"><span>Созылмалы пнемония кезінде спорттық жабдықтармен және гимнастикалық қабырғада орындалатын жаттығулар, жүру және жүгіру жаттығулары, серуен түрлері оң әсер етеді.</span></p><p><span style="-aw-import:ignore">&#xa0;</span></p></div></body></html>